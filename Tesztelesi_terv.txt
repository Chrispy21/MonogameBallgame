Tesztelési terv
BallGame projekt

Tartalomjegyzék
---------------------------------------
1 Bevezetés                                                                                                                                                    
1.1 Tesztelési terv hatóköre, célja                                                                                                         
1.2 Elvárások

2 Szükséges erőforrások                                                                                                                              
2.1 Feladatkörök és felelősségek (tesztcsapat meghatározása)                                                          
2.2 Tesztkörnyezet

3 Tesztelési terv                                                                                                                                             
3.1 Fejlesztői teszt                                                                                                                                 
3.2 Prototípus(modul)teszt
3.3 Elfogadásiteszt
3.4 Tesztelési feladatok, teszt-esetek leírása                                                                                      
3.5 Tesztelési ütemterv, függőségek – tesztforgatókönyv    

4  Tesztelési jegyzőkönyv és tesztelési jelentés                                         
4.1 Tesztelt elvárások                                                                                                                            
4.2 Elfogadási kritériumok
4.3 Tesztelési időintervallumok 

---------------------------------------
1 Bevezetés
---------------------------------------

1.1 Tesztelési terv hatóköre, célja
---------------------------------------
A tesztelési terv célja a tesztelés teljes körűségének biztosítása, a tesztelés során alkalmazott eljárások és megoldások meghatározásával.
A teszt végrehajtásáért a projekt menedzser felel Horváth Krisztián, és a tesztcsapat hajtja végre a 2.1. fejezetben meghatározott módon.
 
1.2 Elvárások
---------------------------------------
Az alábbi alap elvárások képezik ennek a teszttervnek az alapját:
-Az olvasó ismeri az alap dokumentumokat, amelyek meghatározzák a rendszert.
-A MonogameBallgame szervezeti egység / projektcsapat felelős a tesztadatok előállításáért. 
-A tesztprogram az ebben a dokumentumban meghatározott tesztterv alapján fut.


---------------------------------------
2 Szükséges erőforrások
---------------------------------------

2.1 Feladatkörök és felelősségek (tesztcsapat meghatározása)
---------------------------------------
Feladatkörök és felelősségek 
Tesztelő:     
 - A teszt végrehajtása
 - Észrevételek dokumentálása,
 - Teszt dokumentáció archiválása
Szakértő: 
 - Észrevételek elemzése 
 - Megoldások javaslása
Teszt-koordinátor: 
 - Teszt terv készítése
 - A tesztterv jóváhagyatása a projektmenedzserrel
 - Teszt forgatókönyvek létrehozása
 - Inkonzisztenciák kezelése
 - Helyes és időbeni hibakezelés
 - Szükség esetén problémák eszkalálása a projekt menedzsernek
 - Végső riport készítése
 - Teszt dokumentum archiválása
 - Az észrevételek státuszának követése, ill. dokumentálása
Projektvezető:   
 - Teszt terv jóváhagyása
 - Teszt forgatókönyv

2.2 Tesztkörnyezet
---------------------------------------
A tesztelési környezet otthoni körülmények között zajlik, átlag felhasználói hozzáféréssel
a következő szempontok alapján:
 - .NET megléte az eszközön
 - legalább 1280x768 felbontású képernyő
 - 100 MB szabad lemezterület


--------------------------------------
3 Tesztelési terv
---------------------------------------

3.1 Fejlesztői teszt
---------------------------------------
A fejlesztői tesztelés célja a rendszer alapvető funkcióinak ellenőrzése, a hibakezelés és az alapvető funkciók működésének vizsgálata. 
Módszere:
-A gombok megfelelő működése
-Pálya végén új szint betöltése
-A játék tetszőleges megállítása
-Újrakezdésnél a játék alap helyzetbe kerül
-Halál esetén újrakezdési lehetőség
-Felvehető / potyogó tárgyak megfelelő működése
-Irányítás megfelelő működése
-Életek száma a labda leesésekkel arányosan csökken
-Start gomb lenyomására indul a játék
-A labda beragadásának megakadályozása

3.2 Prototípus (modul) teszt
---------------------------------------
A prototípustesztelés (vagy másik nevén modultesztelés) célja a rendszer már működő moduljainak önálló tesztelése,
a modulon belüli hibák azonosításának és kiküszöbölésének érdekében. 
Módszere:
-Irányítás megfelelő működése
-A labda beragadásának megakadályozása
-Téglák kiüthetősége
-Labda realisztikus mozgásának tesztelése

3.3 Elfogadási teszt
---------------------------------------
Az elfogadási teszt (angolul User Acceptance Test) célja a rendszer teljes funkcionalitásának vizsgálata a felhasználók szemszögéből. 
Módszere:
-A gombok oda vezetnek-e ami rájuk van írva vagy sem
-Az írányítás változtatása az "Options" menüponton belül.
-Az aktuális pálya végénél átdob-e másik pályára a játék vagy sem
-Pályák elrendezésének megtekintése
-A pályák közötti váltogatás a "Select Level" menüponton belül
-A játék tetszőleges megállítása az "ESC" billentyűzet lenyomásával
-Újrakezdésnél a játék a legelejétől kezdődik-e vagy sem
-Halál esetén újraindul-e a játék az elejétől vagy sem
-A felvehető tárgyak a megfelelő képességet adják-e vagy sem
-Irányítás megfelelő működése (Ha a balra nyilat / beállított balra gombot nyomod le akkor balra megy-e vagy sem)
-A labda leesésekor veszítesz életet vagy sem, és ha igen akkor mennyit
-Start gomb (alapértelmezetten SPACE) lenyomására elindul-e a játék vagy sem
-Az ütőbe beleragad-e (pl végigfut rajta balról jobbra) a labda vagy sem

3.4 Tesztelési feladatok, teszt esetek leírása
---------------------------------------
A tesztelési feladat a következő teszt eseteket foglalja magában:
 - Harmadik személyek tesztelik a programot
 - Tesztelő csapat teszteli a programot
 - Az alkotók tesztelik a programot
 
3.5 Tesztelési ütemterv, függőségek – teszt forgatókönyv
---------------------------------------
A tesztelő az előírt sorrendben vizsgálja meg a játék funkcióit a hiteles teszt elvégzése érdekében.
Először a tesztelő elindítja az alkalmazást majd megvizsgálja hogy a játék megfelelően fut-e.
Ezek után megvizsgálja a menügombok megfelelő működését, illetve hogy a hozzájuk kapcsolódó menüpont hívódik-e meg. Ezek után az “Options” (beállítások)
menüben leteszteli a gombok testreszabhatóságát. Ha ezekkel megvan belép a “Select Level” (pálya kiválasztás) menübe, ahol megnézi hogy minden gomb a kívánt
pályát tölti-e be, valamint a véletlenszerűen választott pályát eltudja indítani. Mindezek után elindítja a játékot a “New Game” gombbal (új játék) a menüben 
és megvizsgálja hogy az ütő megfelelően működik-e, a játék a start gomb megnyomásával indul-e el, illetve hogy a labda megfelelő mozgást produkál (nem csak egy 
tengelyen mozog vagy nem ragad be sehova). Továbbá a tesztelő kipróbálja az összes “potyogó” tárgyat, hogy azok az előírt funkciók szerint működnek-e. 
Mindeközben leteszteli a “pause menü” meghívását is, és megnézi, hogy ilyenkor a labda és a potyogó tárgyak mozgása nullára csökken-e, valamint az ütő mozgása 
le van-e tiltva. Ha minden pause menü funkció megfelelően működött, befejezi az adott pályát. Ha végzett az első pályával folytatja a tesztelést és átlép a 
következő szintre, ahol megvizsgálja hogy az előbb elvégzett tesztek másik pálya betöltésekor is ugyan úgy működnek.
 
 
---------------------------------------
4 Tesztelési jegyzőkönyv és tesztelési jelentés
---------------------------------------

4.1 Tesztelt elvárások
--------------------------------------- 
Az alábbi funkcionális elvárások szerepelnek a funkcionális specifikációban, amelyek tesztelésre is kerültek:
-Ütő mozgás
-Potyogó tárgyak
-Labda mozgása
-Téglák törése

Az alábbi nem-funkcionális elvárások szerepelnek a követelmény specifikációban, amelyek tesztelésre is kerültek:
-A menü gombok funkciószerű működése
-A játék tetszőleges megállítása
-Újrakezdési lehetőség
-Kiválasztott pálya betöltése

4.2        Elfogadási kritériumok
---------------------------------------
A teszt sikerességének kritériumai:
-Technikai, a teszt forgatókönyvben leírtak szerint
-A projekt menedzser jóváhagyása a tesztek sikeres teljesítésére

4.3 Tesztelési időintervallumok
---------------------------------------
Tesztelés azonosító: 01 - Alfa teszt 
Időtartam: 6 nap
Teszt kezdete: 2017/12/04
Teszt vége: 2017/12/09

Tesztelési azonosító: 02 - Béta teszt 
Időtartam: 4 nap
Teszt kezdete: 2017/12/10
Teszt vége:2017/12/13
